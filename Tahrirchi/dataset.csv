source_url,access_datetime,content,word
https://kun.uz/uz/news/2022/11/30/parda-ortidagi-xususiylashtirish-yirik-aktivlar-qanday-qilib-ofshor-kompaniyalarga-otib-ketmoqda,2022-12-02 09:17:41.850188,"Oxirgi yillarda davlat korxonalarini xususiylashtirish zarurligi ko‘p bora ta’kidlandi. Chunki ular samarasiz, jamiyat uchun juda qimmatga tushadi va iqtisodiy o‘sishga salbiy ta’sir ko‘rsatadi. O‘zbekistonda 2021–2025 yillar oralig‘ida davlat ishtirokidagi korxonalar sonini 75 foizga qisqartirish maqsad qilingan. Ammo so‘nggi paytlarda bu mavzu markazidagi munozarali jihat sotuvlar shaffofligiga ishonch pastligi bilan bog‘liq holda kechmoqda. Xususiylashtirish nega kerak? Xususiylashtirishdan maqsad davlat aktivlarini eng yuqori narxlarda mulkdorlarga topshirishdan iborat. Mulkdor mulkni qancha qimmatga olsa, tabiiyki, tikkan pulini qaytarib olish uchun undan shuncha samarali foydalanadi. Davlatning iqtisodiyotda yuqori darajada ishtirok etishi o‘zaro raqobatga xalaqit beradi, monopoliya va korrupsiyani urchitadi. Boshqaruv samaradorligi yuqori bo‘lmagan, faqat zararga ishlaydigan davlat korxonalarini xususiylashtirish birinchi galda budjet uchun muhim. Xarajatlarni kamaytiradi, bu esa budjet pulini boshqa muhimroq narsalarga sarflashga imkon beradi. Shuningdek, mulkni davlat tasarrufidan chiqarish va xususiylashtirish bozor iqtisodiyotining ajralmas qismi, davlat mulkidan yanada samarali foydalanish, iqtisodiyotga davlat aralashuvini cheklash va xususiy sektor ulushini kengaytirish vositasi hisoblanadi. Masalan, UzAuto Motors ichki bozordagi mavjud talabni to‘liq qondira olmayapti, ishlab chiqarayotgan avtomashinalarining narxi va sifati bo‘yicha ham xaridorlarda turli xil savollar bor. Shu bilan birga, kompaniyaga berilgan imtiyozlarning soni, muddati va turfa xilligining chegarasi yo‘qdek. Uning o‘rniga mamlakatda xususiy kompaniyalar ko‘paysa, ham raqobat ortadi va sifat yaxshilanadi, ham davlat budjetiga soliq tushumlari oshadi. Shifoxonalarni sotib yuborish – bu qanaqa xususiylashtirish? Xususiylashtirishning yana bir asosiy maqsadlaridan biri – samaradorlikni oshirish. Bu jarayonning adolatli va shaffof bo‘lishida undagi elementlar judayam muhim. Ammo bugungi kunda mamlakatda amalga oshirilayotgan sub’yektiv “o‘zbekcha” xususiylashtirish bir qancha savollarni yuzaga keltirmoqda. Ya’ni byurokratlarning sub’yektiv fikri va aqliga tayanilib, korxonalar tanlanmoqda va sotilyapti. Bunga eng ayanchli oxirgi misollardan biri – Respublika onkologiya markazi hamda uning Toshkent shahar va Toshkent viloyati filiallari binolarining sotuvga qo‘yilishi. Toshkentning xaridorgir nuqtalarida joylashgan bu uchta shifoxonaning umumiy maydoni 17 gektar. Uchala obekt bo‘yicha ham auksion bir kunda – 12 dekabrda o‘tkaziladi. Onkologiya shifoxonalari shahar chekkarog‘ida qurilayotgan yagona kompleksga ko‘chiriladi. Olmazor tumanida qurilayotgan kompleks keyingi yil may oyida ishga tushirilishi aytilyapti. Uning qurilishi uchun 600 mlrd so‘m ajratilgan. Bu 53 mln dollardan ko‘proq mablag‘ degani. Bunaqa katta qiymatdagi davlat buyurtmasini olgan quruvchi kompaniya ham albatta begona emas: oxirgi yillarda Toshkentdagi qurilishlar bo‘yicha milliardlab so‘mlik davlat buyurtmalarini tendersiz olayotgan Mimar Group. Shifoxonalarni ko‘chirilishi ham, onkologiya kompleksi qurilishi Mimar Group'ga berilishi ham hukumatning yopiq qarorlari bilan bo‘lyapti. “Qizilqumsement” keysi. Shubhali xususiylashtirish oxir-oqibat barbod bo‘lgan bo‘lishi mumkin O‘zbekistonda davlat mulklarining xususiylashtirilishi sub’yektiv tarzda amalga oshirilgan boshqa bir qancha keyslarni ham ko‘rib chiqishimiz mumkin. Davlat xizmatchilari qaysidir mulk aynan qaysidir korxonaga berilishini belgilashgan va jamoatchilik boshqa potensial xaridorlar haqida ma’lumotga ham ega bo‘lmagan. Jumladan, eng yirik sement zavodlarining xususiylashtirilishi. Bundan bir yil oldin “Qizilqumsement” ustav kapitalidagi 86,92 foiz davlat ulushi 1,89 trillion so‘mga United Cement Group'ga (Kiprda ro‘yxatdan o‘tgan ofshor kompaniya) sotilgan edi. Shundan keyin Fusion Wealth Management Ltd kompaniyasi menejyeri Maykl MakGofi Linkiden'dagi sahifasida “Qizilqumsement”ning xususiylashtirilishi bo‘yicha fikrlarini bildirib, ushbu jarayon shaffof tarzda amalga oshmaganini tanqid qilgandi. “2021 yilning oxirida zavodning har bir aksiyasi uchun 6500 so‘m taklif etilayotgandi, biroq narx 4859 so‘m etib belgilangan. Bu bozor narxiga nisbatan 20 foiz arzonroq va mantiqqa to‘g‘ri kelmaydi. Firmani boshqarish imkoniyati juda qimmatga tushishi sababli bu kabi oldi-sotdilar joriy narxlardan ancha yuqori qiymatlarda sodir bo‘ladi. Ammo “Qizilqumsement” bilan buning teskarisi bo‘ldi. Xarid qilayotgan firma zavodni bozor narxiga nisbatan ham ancha chegirma bilan olgan”, – deya yozgandi investorning vakili, savdo u suhbatlashgan boshqa investorlar uchun ham juda ajablanarli bo‘lganini qo‘shimcha qilgan holda. O‘tgan davr mobaynida “Qizilqumsement”ga egalik qilish bo‘yicha yana ba’zi o‘zgarishlar bo‘lgan bo‘lishi mumkin. 29 noyabr holatiga, zavodning 64,1 foiz ulushi aksiyadorlarga, 35,9 foiz ulushi davlatga tegishli ekani keltirilgan (o‘tgan yili 86,92 foiz davlat ulishi xususiylashtirilgani e’lon qilingandi). Kun.uz Davlat aktivlarini boshqarish agentligi axborot xizmati bilan bog‘lanib, “United Cement Group bilan tuzilgan shartnoma bekor qilinib, qayta tuzilganmi?” degan savol bilan murojaat qildi.  Davaktiv axborot xizmatining ma’lum qilishicha, shartnoma shartlarida sotib oluvchi tomonidan shartnoma qiymatini bo‘lib-bo‘lib to‘lash amaldagi qonunchilik doirasida amalga oshirilishiga kelishilgan. Bunda, “United Cement Group” kompaniyasiga shartnoma doirasida belgilangan grafikka asosan amalga oshirgan to‘loviga mutanosib ravishda ulush qismi o‘tkazib borilmoqda. Shuningdek, boshqa yirik 2ta sement zavodlari “Quvasoysement” va “Bekobodsement”ning katta ulushiga ham Kiprda United Cement Group bilan bir xil manzilda ro‘yxatdan o‘tgan “Raybirid limited”, “Rayblock limited” hamda “Rayeross limited” kompaniyalari egalik qilmoqda. “Bozorning yarmini nazorat qiladigan uchta sement zavodining bitta kompaniyaga o‘tishi mamlakatdagi raqobat muhitiga ziyon keltiruvchi omil hisoblanadi. Bundan tashqari, sement zavodlarining egaligi bo‘yicha keyingi bitimlarning O‘zbekistondan tashqarida turib amalga oshirilishiga zamin yaratadi”, – deya yozgandi iqtisodchi Otabek Bakirov. Yuzdan ortiq konlar qanday qilib xususiy kompaniyaga o‘tib ketgan? Yana bir toifa “xususiylashtirish” borki, ulardagi ikkinchi tomon rasman “xorijiy investor” deb ataladi, aslida esa ofshorda kompaniya ochgan o‘zbekistonliklarga borib taqaladi. Odatda xususiylashtirilayotgan aktivlarga talabgorlar ochiq-oydin aytiladi. Konkurs bo‘lsa konkurs to‘g‘risida, auksion bo‘lsa, auksion to‘g‘risida jarayon boshlanmasidan avval jamoatchilikka ma’lum qilinadi. Shartlari oydinlashtiriladi. Ammo yuzdan ortiq neft-gaz konlari oxirgi ikki yilda qanday qilib xususiy kompaniya bo‘lmish “Sanoat energetika guruhi”ning qo‘liga o‘tib qolgani haligacha noma’lum. 2022 yil may oyidagi rasmiy ma’lumotga ko‘ra, kompaniya O‘zbekistonda yer qa’ridan foydalanish huquqiga ega 103 ta konga egalik qiladi. Mamlakatdagi neft qazib olishning taxminan 80 foizi, tasdiqlangan gaz zaxiralarining esa taxminan 22 foizi Saneg (kompaniyaning rebrendingdan keyingi yangi nomi) hissasiga to‘g‘ri keladi. Avval davlatning “O‘zbekneftgaz” shirkatiga qarashli bo‘lgan bunday yirik aktivlar qanday qilib xususiy kompaniya qo‘liga o‘tib qolganini O‘zbekiston rasmiylari ochiqlamagan. Bu konlar tekinga berib yuborilgani ehtimoli ham inkor etilmagan. Bu jarayon 2017 yili tashkil etilgan Jizzakh Petroleum'ga borib taqaladi. O‘shanda yangi qo‘shma korxonaning 60 foiz ulushi “O‘zbekneftgaz”ga, 40 foizi esa bilvosita “Gazprom”ga tegishli bo‘lgan. Bu ikki ta’sischi Jizzaxda neftni qayta ishlash zavodi qurmoqchi edi. Bu loyiha amalga oshmay qolgach, korxonaning 98 foiz ulushi 2020-2021 yillarda bosqichma-bosqich Belvor holdingiga o‘tdi. Buning barobarida Jizzakh Petroleum nomi “Sanoat energetika guruhi” deya o‘zgartirildi. Belvor holdingi ham Kiprda ro‘yxatdan o‘tgan bo‘lib, o‘zbekistonlik tadbirkor Baxtiyor Fozilovga tegishli. Fozilov, shuningdek, O‘zbekistonda burg‘ilash bo‘yicha asosiy pudratchi bo‘lmish Eriell neft konlariga xizmat ko‘rsatish kompaniyasiga ham egalik qiladi. Saneg esa neft va gaz qazib olishdan tashqari, benzin, dizel, neft, aviatsiya kerosini kabi mahsulotlarni ishlab chiqaradi. Shu yil bahorda Farg‘ona neftni qayta ishlash zavodi ham shu kompaniyaga sotilgan edi. “Talimarjon” IES sotildimi yo sotilmadimi? Issiqlik elektr stansiyalarini xususiylashtirish yoki ishonchli boshqaruvga berish borasida ham ko‘pgina savollar bor. Joriy yilning 9 sentabr kuni Investitsiyalar vazirligi Birlashgan Arab Amirliklarining Mubadala va TAQA kompaniyalari bilan “Talimarjon” IESni boshqaruvchi qo‘shma korxona tuzib, stansiyaning 80 foiz ulushi shu kompaniyalarga berilishini ko‘zda tutuvchi bitim imzolagan. O‘tgan yili 1,1 trln so‘m sof foyda ko‘rgan davlatning bu katta aktivi xususiylashtirilishi yoki ishonchli boshqaruvga berilganiga haligacha aniqlik kiritilmay kelinmoqda. Avvalroq, yirik issiqlik stansiyalaridan yana ikkitasi – “Yangi Angren” IES va “Angren” IES “Central Asia Energy” MChJga ishonchli boshqaruvga topshirib yuborilgandi. Bu kompaniyaga Qozog‘istonda ro‘yxatdan o‘tgan “Gorniye raboti” egalik qiladi. Ikki o‘rtada qanaqa rasmiy va norasmiy majburiyatlar va kelishuvlar bo‘lgani haligacha noma’lum. Ammo Davlat aktivlarini boshqarish agentligi ma’lumotlariga ko‘ra, 2021 yilni “Angren IES” 87,6 mlrd so‘m, “Angren issiqlik energiyasi korxonasi” DUK 68,3 mlrd so‘m moliyaviy zarar bilan yakunlagan. Xususiylashtirish shaffof bo‘lmasa, borgan sari ko‘proq aktivlar arzonroqqa sotilaveradi Uzcard'dagi 75 foizlik davlat ulushi 210 mlrd so‘mga sotilgani ham ayrim e’tirozlarni keltirib chiqardi. Davlat bu kompaniyani xususiylashtirmoqchi ekan, uni qimmatroqqa sotish uchun MChJdan AJga aylantirishi, shu tariqa 25 foiz ulushga ega xususiy ulushdorlarning eksklyuziv huquqini aylanib o‘tishi kerak emasmidi? Toshkent shahridagi Hyatt Regency Tashkent mehmonxonasining 100 foizlik davlat ulushi Abu Dhabi Uzbek Investment investitsiyaviy fondi tomonidan 87 million dollar evaziga sotib olingani ijtimoiy tarmoqlarda turlicha qabul qilindi. Mehmonxona 2013-2016 yillar oralig‘ida qurilgan va loyiha qiymati taxminan 205 million dollarni tashkil etgan. Shaffof va ochiq bozorda ro‘y bermagan xususiylashtirish holatlari samarali sarmoyalarning kamayib borishiga olib keladi. Xususiylashtirish natijalariga jamiyat tarafidan shubha uyg‘onadi, natijada davlat obektlarini olgan sarmoyadorlar yetarlicha sarmoya kiritishmaydi, chunki mulk ustidagi haqlari shubhali ekanini o‘zlari yaxshi tushunishadi. Yomon reputatsiya potensial investorlarning savdolarda ishtirok etishi va O‘zbekistonga pul kiritishiga to‘sqinlik qiladi. Bu esa sog‘lom raqobatni cheklaydi. Natija davlat aktivlarining past narxlarda o‘zimizning qorako‘zlarga turli xil imtiyozlar bilan qo‘shib sotilishiga olib kelishi mumkin. “O‘zbekistonda oligarxiya vujudga kelishi xavfi yuqori” Jahon banki hisobotida yozilishicha, 2025 yilga borib O‘zbekistonda jamiyat manfaati emas, yakka o‘z manfaatini ko‘zlovchi shaxslarning hokimiyatni egallab olish xavfi yuqori cho‘qqiga chiqishi mumkin. Xalqaro ekspertlarning possovet davlatlari tajribasidan kelib chiqib xulosa qilishicha, oligarxlar ta’sirining oshishida yerni va davlat korxonalarini xususiylashtirish jarayonlari asosiy o‘rin tutadi. Xalqaro valuta jamg‘armasi missiyasining O‘zbekistonga tashrifi yakunlari bo‘yicha qilgan oxirgi xulosalariga ko‘ra, xususiylashtirish to‘g‘risidagi yangi qonun xususiylashtirish jarayonining shaffof va raqobatli o‘tishiga yordam berishi kerak. Xususan, yirik qurilish va infratuzilmaviy loyihalarda manfaatlar to‘qnashuvini kamaytirishni ko‘zda tutuvchi benefitsiarlikka oid talablarni kuchaytirish orqali boshqaruv tizimini yaxshilash lozim. Umuman olganda, O‘zbekistondagi xususiylashtirish jarayonlaridagi asosiy maqsad davlat tasarrufidagi mulkni iloji boricha ko‘proq samara beradigan tashkilot va insonlarga imkon qadar qimmat narxlarda berishdir. Bu shaffof va raqobat tamoyillari asosida kechishi lozim. Bunda albatta jamoatchilik ishtiroki kerak. Lekin bu bo‘yicha aytarli ijobiy jihatlar mavjud emas. Doston Ahrorov",oxirgi yillarda davlat korxonalarini xususiylashtirish zarurligi ko‘p bora ta’kidlandi  chunki ular samarasiz  jamiyat uchun juda qimmatga tushadi va iqtisodiy o‘sishga salbiy ta’sir ko‘rsatadi  o‘zbekistonda 2021–2025 yillar oralig‘ida davlat ishtirokidagi korxonalar sonini 75 foizga qisqartirish maqsad qilingan  ammo so‘nggi paytlarda bu mavzu markazidagi munozarali jihat sotuvlar shaffofligiga ishonch pastligi bilan bog‘liq holda kechmoqda  xususiylashtirish nega kerak  xususiylashtirishdan maqsad davlat aktivlarini eng yuqori narxlarda mulkdorlarga topshirishdan iborat  mulkdor mulkni qancha qimmatga olsa  tabiiyki  tikkan pulini qaytarib olish uchun undan shuncha samarali foydalanadi  davlatning iqtisodiyotda yuqori darajada ishtirok etishi o‘zaro raqobatga xalaqit beradi  monopoliya va korrupsiyani urchitadi  boshqaruv samaradorligi yuqori bo‘lmagan  faqat zararga ishlaydigan davlat korxonalarini xususiylashtirish birinchi galda budjet uchun muhim  xarajatlarni kamaytiradi  bu esa budjet pulini boshqa muhimroq narsalarga sarflashga imkon beradi  shuningdek  mulkni davlat tasarrufidan chiqarish va xususiylashtirish bozor iqtisodiyotining ajralmas qismi  davlat mulkidan yanada samarali foydalanish  iqtisodiyotga davlat aralashuvini cheklash va xususiy sektor ulushini kengaytirish vositasi hisoblanadi  masalan  uzauto motors ichki bozordagi mavjud talabni to‘liq qondira olmayapti  ishlab chiqarayotgan avtomashinalarining narxi va sifati bo‘yicha ham xaridorlarda turli xil savollar bor  shu bilan birga  kompaniyaga berilgan imtiyozlarning soni  muddati va turfa xilligining chegarasi yo‘qdek  uning o‘rniga mamlakatda xususiy kompaniyalar ko‘paysa  ham raqobat ortadi va sifat yaxshilanadi  ham davlat budjetiga soliq tushumlari oshadi  shifoxonalarni sotib yuborish – bu qanaqa xususiylashtirish  xususiylashtirishning yana bir asosiy maqsadlaridan biri – samaradorlikni oshirish  bu jarayonning adolatli va shaffof bo‘lishida undagi elementlar judayam muhim  ammo bugungi kunda mamlakatda amalga oshirilayotgan sub’yektiv  o‘zbekcha  xususiylashtirish bir qancha savollarni yuzaga keltirmoqda  ya’ni byurokratlarning sub’yektiv fikri va aqliga tayanilib  korxonalar tanlanmoqda va sotilyapti  bunga eng ayanchli oxirgi misollardan biri – respublika onkologiya markazi hamda uning toshkent shahar va toshkent viloyati filiallari binolarining sotuvga qo‘yilishi  toshkentning xaridorgir nuqtalarida joylashgan bu uchta shifoxonaning umumiy maydoni 17 gektar  uchala obekt bo‘yicha ham auksion bir kunda – 12 dekabrda o‘tkaziladi  onkologiya shifoxonalari shahar chekkarog‘ida qurilayotgan yagona kompleksga ko‘chiriladi  olmazor tumanida qurilayotgan kompleks keyingi yil may oyida ishga tushirilishi aytilyapti  uning qurilishi uchun 600 mlrd so‘m ajratilgan  bu 53 mln dollardan ko‘proq mablag‘ degani  bunaqa katta qiymatdagi davlat buyurtmasini olgan quruvchi kompaniya ham albatta begona emas  oxirgi yillarda toshkentdagi qurilishlar bo‘yicha milliardlab so‘mlik davlat buyurtmalarini tendersiz olayotgan mimar group  shifoxonalarni ko‘chirilishi ham  onkologiya kompleksi qurilishi mimar group'ga berilishi ham hukumatning yopiq qarorlari bilan bo‘lyapti   qizilqumsement  keysi  shubhali xususiylashtirish oxir-oqibat barbod bo‘lgan bo‘lishi mumkin o‘zbekistonda davlat mulklarining xususiylashtirilishi sub’yektiv tarzda amalga oshirilgan boshqa bir qancha keyslarni ham ko‘rib chiqishimiz mumkin  davlat xizmatchilari qaysidir mulk aynan qaysidir korxonaga berilishini belgilashgan va jamoatchilik boshqa potensial xaridorlar haqida ma’lumotga ham ega bo‘lmagan  jumladan  eng yirik sement zavodlarining xususiylashtirilishi  bundan bir yil oldin  qizilqumsement  ustav kapitalidagi 86 92 foiz davlat ulushi 1 89 trillion so‘mga united cement group'ga  kiprda ro‘yxatdan o‘tgan ofshor kompaniya  sotilgan edi  shundan keyin fusion wealth management ltd kompaniyasi menejyeri maykl makgofi linkiden'dagi sahifasida  qizilqumsement ning xususiylashtirilishi bo‘yicha fikrlarini bildirib  ushbu jarayon shaffof tarzda amalga oshmaganini tanqid qilgandi   2021 yilning oxirida zavodning har bir aksiyasi uchun 6500 so‘m taklif etilayotgandi  biroq narx 4859 so‘m etib belgilangan  bu bozor narxiga nisbatan 20 foiz arzonroq va mantiqqa to‘g‘ri kelmaydi  firmani boshqarish imkoniyati juda qimmatga tushishi sababli bu kabi oldi-sotdilar joriy narxlardan ancha yuqori qiymatlarda sodir bo‘ladi  ammo  qizilqumsement  bilan buning teskarisi bo‘ldi  xarid qilayotgan firma zavodni bozor narxiga nisbatan ham ancha chegirma bilan olgan   – deya yozgandi investorning vakili  savdo u suhbatlashgan boshqa investorlar uchun ham juda ajablanarli bo‘lganini qo‘shimcha qilgan holda  o‘tgan davr mobaynida  qizilqumsement ga egalik qilish bo‘yicha yana ba’zi o‘zgarishlar bo‘lgan bo‘lishi mumkin  29 noyabr holatiga  zavodning 64 1 foiz ulushi aksiyadorlarga  35 9 foiz ulushi davlatga tegishli ekani keltirilgan  o‘tgan yili 86 92 foiz davlat ulishi xususiylashtirilgani e’lon qilingandi   kun uz davlat aktivlarini boshqarish agentligi axborot xizmati bilan bog‘lanib   united cement group bilan tuzilgan shartnoma bekor qilinib  qayta tuzilganmi   degan savol bilan murojaat qildi   davaktiv axborot xizmatining ma’lum qilishicha  shartnoma shartlarida sotib oluvchi tomonidan shartnoma qiymatini bo‘lib-bo‘lib to‘lash amaldagi qonunchilik doirasida amalga oshirilishiga kelishilgan  bunda   united cement group  kompaniyasiga shartnoma doirasida belgilangan grafikka asosan amalga oshirgan to‘loviga mutanosib ravishda ulush qismi o‘tkazib borilmoqda  shuningdek  boshqa yirik 2ta sement zavodlari  quvasoysement  va  bekobodsement ning katta ulushiga ham kiprda united cement group bilan bir xil manzilda ro‘yxatdan o‘tgan  raybirid limited    rayblock limited  hamda  rayeross limited  kompaniyalari egalik qilmoqda   bozorning yarmini nazorat qiladigan uchta sement zavodining bitta kompaniyaga o‘tishi mamlakatdagi raqobat muhitiga ziyon keltiruvchi omil hisoblanadi  bundan tashqari  sement zavodlarining egaligi bo‘yicha keyingi bitimlarning o‘zbekistondan tashqarida turib amalga oshirilishiga zamin yaratadi   – deya yozgandi iqtisodchi otabek bakirov  yuzdan ortiq konlar qanday qilib xususiy kompaniyaga o‘tib ketgan  yana bir toifa  xususiylashtirish  borki  ulardagi ikkinchi tomon rasman  xorijiy investor  deb ataladi  aslida esa ofshorda kompaniya ochgan o‘zbekistonliklarga borib taqaladi  odatda xususiylashtirilayotgan aktivlarga talabgorlar ochiq-oydin aytiladi  konkurs bo‘lsa konkurs to‘g‘risida  auksion bo‘lsa  auksion to‘g‘risida jarayon boshlanmasidan avval jamoatchilikka ma’lum qilinadi  shartlari oydinlashtiriladi  ammo yuzdan ortiq neft-gaz konlari oxirgi ikki yilda qanday qilib xususiy kompaniya bo‘lmish  sanoat energetika guruhi ning qo‘liga o‘tib qolgani haligacha noma’lum  2022 yil may oyidagi rasmiy ma’lumotga ko‘ra  kompaniya o‘zbekistonda yer qa’ridan foydalanish huquqiga ega 103 ta konga egalik qiladi  mamlakatdagi neft qazib olishning taxminan 80 foizi  tasdiqlangan gaz zaxiralarining esa taxminan 22 foizi saneg  kompaniyaning rebrendingdan keyingi yangi nomi  hissasiga to‘g‘ri keladi  avval davlatning  o‘zbekneftgaz  shirkatiga qarashli bo‘lgan bunday yirik aktivlar qanday qilib xususiy kompaniya qo‘liga o‘tib qolganini o‘zbekiston rasmiylari ochiqlamagan  bu konlar tekinga berib yuborilgani ehtimoli ham inkor etilmagan  bu jarayon 2017 yili tashkil etilgan jizzakh petroleum'ga borib taqaladi  o‘shanda yangi qo‘shma korxonaning 60 foiz ulushi  o‘zbekneftgaz ga  40 foizi esa bilvosita  gazprom ga tegishli bo‘lgan  bu ikki ta’sischi jizzaxda neftni qayta ishlash zavodi qurmoqchi edi  bu loyiha amalga oshmay qolgach  korxonaning 98 foiz ulushi 2020-2021 yillarda bosqichma-bosqich belvor holdingiga o‘tdi  buning barobarida jizzakh petroleum nomi  sanoat energetika guruhi  deya o‘zgartirildi  belvor holdingi ham kiprda ro‘yxatdan o‘tgan bo‘lib  o‘zbekistonlik tadbirkor baxtiyor fozilovga tegishli  fozilov  shuningdek  o‘zbekistonda burg‘ilash bo‘yicha asosiy pudratchi bo‘lmish eriell neft konlariga xizmat ko‘rsatish kompaniyasiga ham egalik qiladi  saneg esa neft va gaz qazib olishdan tashqari  benzin  dizel  neft  aviatsiya kerosini kabi mahsulotlarni ishlab chiqaradi  shu yil bahorda farg‘ona neftni qayta ishlash zavodi ham shu kompaniyaga sotilgan edi   talimarjon  ies sotildimi yo sotilmadimi  issiqlik elektr stansiyalarini xususiylashtirish yoki ishonchli boshqaruvga berish borasida ham ko‘pgina savollar bor  joriy yilning 9 sentabr kuni investitsiyalar vazirligi birlashgan arab amirliklarining mubadala va taqa kompaniyalari bilan  talimarjon  iesni boshqaruvchi qo‘shma korxona tuzib  stansiyaning 80 foiz ulushi shu kompaniyalarga berilishini ko‘zda tutuvchi bitim imzolagan  o‘tgan yili 1 1 trln so‘m sof foyda ko‘rgan davlatning bu katta aktivi xususiylashtirilishi yoki ishonchli boshqaruvga berilganiga haligacha aniqlik kiritilmay kelinmoqda  avvalroq  yirik issiqlik stansiyalaridan yana ikkitasi –  yangi angren  ies va  angren  ies  central asia energy  mchjga ishonchli boshqaruvga topshirib yuborilgandi  bu kompaniyaga qozog‘istonda ro‘yxatdan o‘tgan  gorniye raboti  egalik qiladi  ikki o‘rtada qanaqa rasmiy va norasmiy majburiyatlar va kelishuvlar bo‘lgani haligacha noma’lum  ammo davlat aktivlarini boshqarish agentligi ma’lumotlariga ko‘ra  2021 yilni  angren ies  87 6 mlrd so‘m   angren issiqlik energiyasi korxonasi  duk 68 3 mlrd so‘m moliyaviy zarar bilan yakunlagan  xususiylashtirish shaffof bo‘lmasa  borgan sari ko‘proq aktivlar arzonroqqa sotilaveradi uzcard'dagi 75 foizlik davlat ulushi 210 mlrd so‘mga sotilgani ham ayrim e’tirozlarni keltirib chiqardi  davlat bu kompaniyani xususiylashtirmoqchi ekan  uni qimmatroqqa sotish uchun mchjdan ajga aylantirishi  shu tariqa 25 foiz ulushga ega xususiy ulushdorlarning eksklyuziv huquqini aylanib o‘tishi kerak emasmidi  toshkent shahridagi hyatt regency tashkent mehmonxonasining 100 foizlik davlat ulushi abu dhabi uzbek investment investitsiyaviy fondi tomonidan 87 million dollar evaziga sotib olingani ijtimoiy tarmoqlarda turlicha qabul qilindi  mehmonxona 2013-2016 yillar oralig‘ida qurilgan va loyiha qiymati taxminan 205 million dollarni tashkil etgan  shaffof va ochiq bozorda ro‘y bermagan xususiylashtirish holatlari samarali sarmoyalarning kamayib borishiga olib keladi  xususiylashtirish natijalariga jamiyat tarafidan shubha uyg‘onadi  natijada davlat obektlarini olgan sarmoyadorlar yetarlicha sarmoya kiritishmaydi  chunki mulk ustidagi haqlari shubhali ekanini o‘zlari yaxshi tushunishadi  yomon reputatsiya potensial investorlarning savdolarda ishtirok etishi va o‘zbekistonga pul kiritishiga to‘sqinlik qiladi  bu esa sog‘lom raqobatni cheklaydi  natija davlat aktivlarining past narxlarda o‘zimizning qorako‘zlarga turli xil imtiyozlar bilan qo‘shib sotilishiga olib kelishi mumkin   o‘zbekistonda oligarxiya vujudga kelishi xavfi yuqori  jahon banki hisobotida yozilishicha  2025 yilga borib o‘zbekistonda jamiyat manfaati emas  yakka o‘z manfaatini ko‘zlovchi shaxslarning hokimiyatni egallab olish xavfi yuqori cho‘qqiga chiqishi mumkin  xalqaro ekspertlarning possovet davlatlari tajribasidan kelib chiqib xulosa qilishicha  oligarxlar ta’sirining oshishida yerni va davlat korxonalarini xususiylashtirish jarayonlari asosiy o‘rin tutadi  xalqaro valuta jamg‘armasi missiyasining o‘zbekistonga tashrifi yakunlari bo‘yicha qilgan oxirgi xulosalariga ko‘ra  xususiylashtirish to‘g‘risidagi yangi qonun xususiylashtirish jarayonining shaffof va raqobatli o‘tishiga yordam berishi kerak  xususan  yirik qurilish va infratuzilmaviy loyihalarda manfaatlar to‘qnashuvini kamaytirishni ko‘zda tutuvchi benefitsiarlikka oid talablarni kuchaytirish orqali boshqaruv tizimini yaxshilash lozim  umuman olganda  o‘zbekistondagi xususiylashtirish jarayonlaridagi asosiy maqsad davlat tasarrufidagi mulkni iloji boricha ko‘proq samara beradigan tashkilot va insonlarga imkon qadar qimmat narxlarda berishdir  bu shaffof va raqobat tamoyillari asosida kechishi lozim  bunda albatta jamoatchilik ishtiroki kerak  lekin bu bo‘yicha aytarli ijobiy jihatlar mavjud emas  doston ahrorov
https://kun.uz/uz/news/2022/12/02/haqiqatda-zarur-bolganlarga-gamxorlik-korsating,2022-12-02 09:17:43.077762,"3 dekabr - Xalqaro nogironlar kuni sanasi ERIELL Group kompaniyasiga muhtojlarga ko‘mak ko‘rsatish uchun yana bir sababga aylandi. Bu gal xayrli ishlarning manzili Toshkent shahridagi «Mehribonlik» nogironlarga ijtimoiy ko‘maklashish jamiyati bo‘ldi.    Jamiyatning 75 nafar tarbiyalanuvchisi aksiyaning asosiy qahramonlari bo‘lib, ularga oziq-ovqat to‘plamlari topshirildi. Bu haqiqatda zarur bo‘lganlarga yetarli darajada e’tibor qaratish imkoniyati mavjud bo‘lgan muloqot vaqtiga aylandi. ERIELL Group vakillarini nafaqat uchrashuv mehmonlarining tarixi, balki ular duch kelgan qiyinchiliklar ham qiziqtirdi. Muloqot doirasida ularni nima bilan qo‘llab-quvvatlash mumkinligi, jamiyatning kelgusida rivojlanishi uchun umuman olganda qanday yordam muhimligi to‘g‘risida so‘z yuritildi. «Jamiyatning har bir a’zosi – o‘ziga xos xususiyati, iste’dodi, muammo va qiyinchiliklariga ega bo‘lgan tengi yo‘q shaxsdir. Biz har bir insonga e’tibor qaratishga, qo‘llab-quvvatlashga, og‘ir vaziyatlarda yordam qo‘lini cho‘zishga harakat qilamiz. Bunday masalalarda ERIELL Group bizning e’tibordan chetda qoldirmaydigan do‘stlarimizga aylanishga ulgurdi, buning uchun biz ulardan minnatdormiz», – deydi «Mehribonlik» nogironlarga ijtimoiy ko‘maklashish jamiyati direktori Gul’takin Mamedova.   3 dekabr har yili Xalqaro nogironlar kuni sifatida nishonlanadi. Bu sana Birlashgan Millatlar Tashkilotining Bosh Assambleyasi tomonidan 1992 yilda e’lon qilingan.  Nogironligi bor shaxslar jamiyatning bir qismi hisoblanadi va ularga ma’lum qiyinchiliklarni yengib o‘tishda yordam berish ularning yanada to‘laqonli hayot kechirish istagini qo‘llab-quvvatlash demakdir. ERIELL Group kompaniya rahbariyati va mamlakatning turli viloyatlaridagi xodimlarning tashabbuslari bilan imkon qadar tez-tez xayrli ishlar ishtirokchisi bo‘lishga harakat qiladi. ""Boshqalarga bayram uyushtirsangiz o‘zingiz yanada yaxshi bo‘lasiz"" shiori mazmunini kompaniyadagilar allaqachon anglab yetgan. Demak, xayrli ishlarning ro‘yxati yanada ko‘payaveradi. ERIELL Group matbuot xizmati Ⓣ",3 dekabr - xalqaro nogironlar kuni sanasi eriell group kompaniyasiga muhtojlarga ko‘mak ko‘rsatish uchun yana bir sababga aylandi  bu gal xayrli ishlarning manzili toshkent shahridagi «mehribonlik» nogironlarga ijtimoiy ko‘maklashish jamiyati bo‘ldi     jamiyatning 75 nafar tarbiyalanuvchisi aksiyaning asosiy qahramonlari bo‘lib  ularga oziq-ovqat to‘plamlari topshirildi  bu haqiqatda zarur bo‘lganlarga yetarli darajada e’tibor qaratish imkoniyati mavjud bo‘lgan muloqot vaqtiga aylandi  eriell group vakillarini nafaqat uchrashuv mehmonlarining tarixi  balki ular duch kelgan qiyinchiliklar ham qiziqtirdi  muloqot doirasida ularni nima bilan qo‘llab-quvvatlash mumkinligi  jamiyatning kelgusida rivojlanishi uchun umuman olganda qanday yordam muhimligi to‘g‘risida so‘z yuritildi  «jamiyatning har bir a’zosi – o‘ziga xos xususiyati  iste’dodi  muammo va qiyinchiliklariga ega bo‘lgan tengi yo‘q shaxsdir  biz har bir insonga e’tibor qaratishga  qo‘llab-quvvatlashga  og‘ir vaziyatlarda yordam qo‘lini cho‘zishga harakat qilamiz  bunday masalalarda eriell group bizning e’tibordan chetda qoldirmaydigan do‘stlarimizga aylanishga ulgurdi  buning uchun biz ulardan minnatdormiz»  – deydi «mehribonlik» nogironlarga ijtimoiy ko‘maklashish jamiyati direktori gul’takin mamedova    3 dekabr har yili xalqaro nogironlar kuni sifatida nishonlanadi  bu sana birlashgan millatlar tashkilotining bosh assambleyasi tomonidan 1992 yilda e’lon qilingan   nogironligi bor shaxslar jamiyatning bir qismi hisoblanadi va ularga ma’lum qiyinchiliklarni yengib o‘tishda yordam berish ularning yanada to‘laqonli hayot kechirish istagini qo‘llab-quvvatlash demakdir  eriell group kompaniya rahbariyati va mamlakatning turli viloyatlaridagi xodimlarning tashabbuslari bilan imkon qadar tez-tez xayrli ishlar ishtirokchisi bo‘lishga harakat qiladi   boshqalarga bayram uyushtirsangiz o‘zingiz yanada yaxshi bo‘lasiz  shiori mazmunini kompaniyadagilar allaqachon anglab yetgan  demak  xayrli ishlarning ro‘yxati yanada ko‘payaveradi  eriell group matbuot xizmati ⓣ
https://qalampir.uz/uz/news/sizlar-kabi-men-%D2%B3am-aldandim-zha%D2%B3ongir-khuzhayev-teleuyindan-uzi-%D2%B3am-pul-ololmaganini-aytdi-72949,2022-12-02 09:17:44.822418,"Kecha, 28 noyabr kuni “Omadingizni bersin” teleo‘yini sovrindorlarining yutuqlari 2 milliard so‘mga yetgani, ammo 55 nafar ishtirokchi bugungi kungacha o‘z mukofotlarini ololmayotgani haqida xabar bergan edik. Ushbu ko‘rsatuvning 11 ta sonida boshlovchilik qilgan Jahongir Xo‘jayev Instagram'sahifasi orqali videomurojaat bilan chiqdi va o‘zi ham pulini olmaganini aytdi. “Men sizlarga hammasini aytib beraman. Qanchadan-qancha odam pulini olmagani kabi men ham pulimni olmaganman. Meni oldimga, shunday loyiha bor, deb kelgan Mirvohid aka degan odam bilan biz “Real Xit” ko‘rsatuvini qilganmiz. “Omadingizni bersin” teleo‘yinida “Har bitta ko‘rsatuvim uchun pul beraman”, deb aytgan. Ikkita-uchta ko‘rsatuv o‘tdi, lekin pul berishmadi. Men “mayli, shu ko‘rsatuv yurib olsin”, dedim. Ikki-uchta ko‘rsatuvda odamlarga sovg‘a berilganini o‘z ko‘zim bilan ko‘rganman. Ko‘rsatuvlar suratga olinayotganida oldimga odamlar kelib, “Jahongir, men yutgan konditsionerni berishmadi”, deb aytishdi. Mirvohid akani oldiga borib, “sovg‘asini bermasak noto‘g‘ri-ku”, deb aytganman. Ular esa, “Jahongir, hozir kechikish bo‘lib qoldi, sovg‘asini beryapmiz”, deyishdi. Men boshlovchiman-ku deb pulimni olib yuraversam bo‘lardi. Lekin men surishtirganman. Menga 90 kun ichida beramiz, xat qildik deyishgan”, deydi u. Jahongir Xo‘jayevga ko‘ra, ular o‘z haqqini ololmaganidan keyin ikkinchi boshlovchi Dilshod Nazarov bilan ko‘rsatuvni tark etgan, lekin ko‘rsatuv yangi boshlovchilar bilan davom etavergan. Shu sababli u kecha tarqalgan xabarlar uning nomi va surati bilan bog‘lanayotganidan noroziligini aytgan. “Xabarlarda “MAA” savdo belgisi deb aytilgan lekin hech qayerda Jahongir Xo‘jayev deyilmagan. Biroq ko‘pchilik meni ham ayblayapti, Instagram'dan xatlar kelyapti. Izohlarni ham ko‘ryapman, meni firibgar deb yozishyapti. Ikkinchi boshlovchi Dilshod bilan o‘nta sonidan keyin ko‘rsatuvdan ketib bo‘lganmiz. Chunki mening ham pulim cho‘zilib ketdi. Ko‘ringlar, 10 ta sonidan keyin boshqa boshlovchilar chiqdi [11ta sonidan keyin – tahr.] Men bilan boshlovchilik qilgan Dilshod ham pulini olmagan. Bir-birimizga qarab qolganimizda, ular qamalib ketadigan ahvolda ekan, “shu pulni olib nima qilasan, kechib yubor”, deganman. Lekin ko‘rsatuvning 16 ta soni efirga ketgan. Ehtimol, men boshlovchilik qilgan sonlarimda ham sovg‘alar berilmagandir. Men bunga javobgar bo‘lmayman. Meni surishtirib Prokuraturaga ham chaqirishdi, men ularga, “Faqat boshlovchiman, kelishuvda faqat boshlovchilik bor edi”, deb yozib berganman”, deydi u. Jahongir Xo‘jayevning ta’kidlashicha, “Omadingizni bersin” ko‘rsatuvining ijodkorlari avval ham boshqa yutuqli teleo‘yinlarni o‘tkazib kelgan. Qolaversa boshlovchi pullar o‘marilganini ham ochiqlagan. “Ularning [telefon] raqamlari avgust oyidan beri o‘chiq. Mayli, Alloh uchun kechdim shu puldan. Sababi bular yaxshi insonlar, ular oldin sizlar bilgan boshqa kapital shoularni ham qilishgan. Bilsam bularning bitta sherigi dilerlardan pulni olib, tovarni chiqarmasdan, pulni “uxlatib” qochgan. O‘rtada turgan bu bechoralar pulsiz qolib ketgan, o‘yin efirga ketib bo‘lgan, cho‘ntakda pul bo‘lmagani uchun o‘yinni to‘xtatishgan. Yangi boshlovchilar bilan gaplashganimda, “ko‘rsatuv yopildi, hozir tergov ishi qo‘zg‘atilgan, bechora bolalarni aldashdi”, deb aytishdi. Ular ham birovni aldayman, deb ko‘rsatuv qilmaydi. O‘zlarida katta muammo bo‘ldi, kimdir pulni “yeb ketgan”, degan Xo‘jayev. Shuningdek, teleboshlovchi o‘z videomurojaati vaqtida “Mirvohid” ismli shaxs bilan yozishmalari tarixini ko‘rsatgan. Videoda avgust oyida, “Mirvohid aka, qolgan to‘lovlari qanday bo‘ladi, nima bo‘ladi? Ketgunimgacha berolasizmi?”, deb ovozli xabar yuborilgani aks etgan. Ammo, javob tariqasida kelgan ovozli xabar eshittirilmagan. Qolaversa, Jahongir Xo‘jayev sentyabr oyida, “Chiqqan ko‘rsatuvlarimni hisob-kitob qilib olsak, men yangi pitssa nuqtasi ochyapman”, deb yozgan. Ammo uning xati bu safar o‘qilmagan.",kecha  28 noyabr kuni  omadingizni bersin  teleo‘yini sovrindorlarining yutuqlari 2 milliard so‘mga yetgani  ammo 55 nafar ishtirokchi bugungi kungacha o‘z mukofotlarini ololmayotgani haqida xabar bergan edik  ushbu ko‘rsatuvning 11 ta sonida boshlovchilik qilgan jahongir xo‘jayev instagram'sahifasi orqali videomurojaat bilan chiqdi va o‘zi ham pulini olmaganini aytdi   men sizlarga hammasini aytib beraman  qanchadan-qancha odam pulini olmagani kabi men ham pulimni olmaganman  meni oldimga  shunday loyiha bor  deb kelgan mirvohid aka degan odam bilan biz  real xit  ko‘rsatuvini qilganmiz   omadingizni bersin  teleo‘yinida  har bitta ko‘rsatuvim uchun pul beraman   deb aytgan  ikkita-uchta ko‘rsatuv o‘tdi  lekin pul berishmadi  men  mayli  shu ko‘rsatuv yurib olsin   dedim  ikki-uchta ko‘rsatuvda odamlarga sovg‘a berilganini o‘z ko‘zim bilan ko‘rganman  ko‘rsatuvlar suratga olinayotganida oldimga odamlar kelib   jahongir  men yutgan konditsionerni berishmadi   deb aytishdi  mirvohid akani oldiga borib   sovg‘asini bermasak noto‘g‘ri-ku   deb aytganman  ular esa   jahongir  hozir kechikish bo‘lib qoldi  sovg‘asini beryapmiz   deyishdi  men boshlovchiman-ku deb pulimni olib yuraversam bo‘lardi  lekin men surishtirganman  menga 90 kun ichida beramiz  xat qildik deyishgan   deydi u  jahongir xo‘jayevga ko‘ra  ular o‘z haqqini ololmaganidan keyin ikkinchi boshlovchi dilshod nazarov bilan ko‘rsatuvni tark etgan  lekin ko‘rsatuv yangi boshlovchilar bilan davom etavergan  shu sababli u kecha tarqalgan xabarlar uning nomi va surati bilan bog‘lanayotganidan noroziligini aytgan   xabarlarda  maa  savdo belgisi deb aytilgan lekin hech qayerda jahongir xo‘jayev deyilmagan  biroq ko‘pchilik meni ham ayblayapti  instagram'dan xatlar kelyapti  izohlarni ham ko‘ryapman  meni firibgar deb yozishyapti  ikkinchi boshlovchi dilshod bilan o‘nta sonidan keyin ko‘rsatuvdan ketib bo‘lganmiz  chunki mening ham pulim cho‘zilib ketdi  ko‘ringlar  10 ta sonidan keyin boshqa boshlovchilar chiqdi [11ta sonidan keyin – tahr ] men bilan boshlovchilik qilgan dilshod ham pulini olmagan  bir-birimizga qarab qolganimizda  ular qamalib ketadigan ahvolda ekan   shu pulni olib nima qilasan  kechib yubor   deganman  lekin ko‘rsatuvning 16 ta soni efirga ketgan  ehtimol  men boshlovchilik qilgan sonlarimda ham sovg‘alar berilmagandir  men bunga javobgar bo‘lmayman  meni surishtirib prokuraturaga ham chaqirishdi  men ularga   faqat boshlovchiman  kelishuvda faqat boshlovchilik bor edi   deb yozib berganman   deydi u  jahongir xo‘jayevning ta’kidlashicha   omadingizni bersin  ko‘rsatuvining ijodkorlari avval ham boshqa yutuqli teleo‘yinlarni o‘tkazib kelgan  qolaversa boshlovchi pullar o‘marilganini ham ochiqlagan   ularning [telefon] raqamlari avgust oyidan beri o‘chiq  mayli  alloh uchun kechdim shu puldan  sababi bular yaxshi insonlar  ular oldin sizlar bilgan boshqa kapital shoularni ham qilishgan  bilsam bularning bitta sherigi dilerlardan pulni olib  tovarni chiqarmasdan  pulni  uxlatib  qochgan  o‘rtada turgan bu bechoralar pulsiz qolib ketgan  o‘yin efirga ketib bo‘lgan  cho‘ntakda pul bo‘lmagani uchun o‘yinni to‘xtatishgan  yangi boshlovchilar bilan gaplashganimda   ko‘rsatuv yopildi  hozir tergov ishi qo‘zg‘atilgan  bechora bolalarni aldashdi   deb aytishdi  ular ham birovni aldayman  deb ko‘rsatuv qilmaydi  o‘zlarida katta muammo bo‘ldi  kimdir pulni  yeb ketgan   degan xo‘jayev  shuningdek  teleboshlovchi o‘z videomurojaati vaqtida  mirvohid  ismli shaxs bilan yozishmalari tarixini ko‘rsatgan  videoda avgust oyida   mirvohid aka  qolgan to‘lovlari qanday bo‘ladi  nima bo‘ladi  ketgunimgacha berolasizmi    deb ovozli xabar yuborilgani aks etgan  ammo  javob tariqasida kelgan ovozli xabar eshittirilmagan  qolaversa  jahongir xo‘jayev sentyabr oyida   chiqqan ko‘rsatuvlarimni hisob-kitob qilib olsak  men yangi pitssa nuqtasi ochyapman   deb yozgan  ammo uning xati bu safar o‘qilmagan 
